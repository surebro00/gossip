+++
content_img_path = "/images/Amici-cropped-1.jpg"
date = 2020-02-01T23:00:00Z
excerpt = "Rimangono solo sei posti per la fase più importante del talent show di Canale 5. A sorpresa, la new entry Nicolai conquista subito la maglia verde ma nel frattempo si scaglia contro il prof Timor. Ma il momento più divertente della serata lo regala Maria De Filippi, che si scatena in un ballo assieme agli altri professori"
layout = "post"
subtitle = ""
thumb_img_path = "/images/Amici-cropped.jpg"
title = "Amici 19, Maria De Filippi si scatena e balla Justin Timberlake. Giulia, Valentin e il “polemico” Nicolai promossi al serale"

+++
Si stringe sempre di più il cerchio degli allievi che potranno accedere al serale di “**Amici di Maria De Filippi**” e conquistare così il trofeo della vittoria. Dopo la cantautrice **Nyv**, altri tre hanno conquistato la maglia verde: la cantante **Giulia**, il ballerino di danza latino-americana **Valentin** e la new entry, il ballerino di danza classica **Nicolai**. Quest’ultimo, infatti, ha convinto subito i giudici esterni e ha conquistato l’ambito posto per **la fase più importante del talent show di _Canale 5_**.

Il suo antagonista **Javier**, in posizione delicatissima per le intemperanze avute in passato contro la produzione, scurissimo in volto. Prima della “promozione”, però, **Nicolai** si è reso protagonista di un duro scontro con il professor **Timor Steffens**, a proposito della sua scelta di preferire la ballerina **Talisa** a lui, dopo la sfida diretta tra i due ballerini. “Da quanto tempo sei in Italia? Perché non parli in italiano”, ha detto in maniera sarcastica **Nicolai** a **Steffens**, a proposito del fatto che si fa aiutare da un interprete in diretta. Ci pensa Maria De Filippi a chiudere diplomaticamente lo scontro e a rasserenare gli animi.

ADVERTISEMENT

La stessa Maria De Filippi che si è ritrovata all’improvviso in mezzo ai professori a ballare sulle note di **“Can’t Stop The Feeling!” di Justin Timberlake**. Tutto è nato dall’iniziativa della vocal coach Manuela per spronare i cantanti Martina, Francesco, Stefano, Jacopo e Nyv a muoversi agilmente sul palco. Anche **Alessandra Celentano** con Veronica Peparini e Timor Steffens si sono lanciati nella coreografia, coinvolgendo **Maria De Filippi**. Martina ha passato meritatamente l’esame per il serale, la cantante ha migliorato la sua performance, lavorando sul lato intimista. **Jacopo** ha presentato il suo buon inedito, **raccogliendo il plauso dei professori di canto**. Gli ultimi posti a disposizione per il serale sono solo sei.

Fonte: [https://www.ilfattoquotidiano.it/2020/02/02/amici-19-maria-de-filippi-si-scatena-e-balla-justin-timberlake-giulia-valentin-e-il-polemico-nicolai-promossi-al-serale/5692824/](https://www.ilfattoquotidiano.it/2020/02/02/amici-19-maria-de-filippi-si-scatena-e-balla-justin-timberlake-giulia-valentin-e-il-polemico-nicolai-promossi-al-serale/5692824/ "https://www.ilfattoquotidiano.it/2020/02/02/amici-19-maria-de-filippi-si-scatena-e-balla-justin-timberlake-giulia-valentin-e-il-polemico-nicolai-promossi-al-serale/5692824/")